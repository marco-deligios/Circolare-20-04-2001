9. Norme recanti «novelle». 
---------------------------

a) Le norme recanti «novelle» si compongono di due parti: la parte   introduttiva (denominata «alinea») e la parte consistente nella   «novella» in senso stretto. Questa può comprendere uno o più   capoversi, come previsto alla lettera f).

b) L'alinea della norma recante «novella» contiene il dispositivo volto   a precisare il rapporto, di sostituzione o di integrazione, tra la   norma previgente e quella recata dalla «novella»: esso termina con i   due punti, ai quali fa seguito la parte novellistica, inscritta fra   virgolette, in apertura e in chiusura.

c) L'alinea non si limita a stabilire, genericamente, l'inserimento o   l'aggiunta della «novella» nel testo previgente, ma indica sempre   l'esatta collocazione della parte novellistica in detto testo,   precisando quindi dopo quali parole o dopo quale comma o dopo quale   articolo la «novella» vada inserita.

d) La «novella» redatta in termini di sostituzione integrale di un   articolo, di un comma numerato, di una lettera o di un numero ripete,   all'inizio del virgolettato, l'indicazione del numero o della lettera   (ad esempio: «L'articolo 86 della legge … è sostituito dal seguente:   (a capo) "ART. 86 (eventuale rubrica se presente nel testo   novellato). 1."».

e) Se la parte novellistica consiste di uno o più commi, lettere o   numeri, essa viene riportata, fra virgolette, a capo, dopo i due   punti con cui si conclude l'alinea. Se, viceversa, la «novella»   consiste di un periodo o di più periodi o di semplici parole da   inserire, in sostituzione o in aggiunta, nella norma previgente, la   «novella» stessa è riportata, tra virgolette, di seguito all'alinea   (e, quindi, senza andare a capo).

f) I riferimenti a norme recanti «novelle» sono effettuati denominando   «capoverso» la «novella» in senso stretto, quando questa sostituisce   o introduce un intero comma nel testo previgente; se la parte   novellistica comprende una pluralità di commi da inserire o   sostituire nel testo previgente, essi assumono la denominazione di   «primo capoverso», «secondo capoverso», «terzo capoverso», e via   dicendo, nel caso di commi non numerati. Qualora i commi introdotti   dalla «novella» siano numerati, essi assumono la denominazione   caratterizzata dal rispettivo numero cardinale (capoverso 1,   capoverso 2, eccetera).

g) Nei riferimenti a partizioni di un articolo non rispondenti ai   criteri indicati al numero 7 e al presente numero, non sono usate   espressioni diverse da quelle sopra indicate né impiegate le medesime   («alinea», «capoverso») con significati diversi da quelli stabiliti   al numero 7 e al presente numero. Tali casi sono risolti altrimenti:   ad esempio, con citazioni testuali (le parole « … » oppure le parole   da « … » a « … » sono sostituite dalle seguenti: « … » ).

h) Le citazioni e le «novelle» relative ai codici penali utilizzano,   anche nel virgolettato, le denominazioni «comma» e «periodo». Non   sono pertanto utilizzate le denominazioni originariamente in uso in   tali testi («prima parte» e «Capoverso»).

i) Nelle «novelle» è evitata l'utilizzazione di numeri corrispondenti ad   articoli o commi abrogati in precedenza.

l) Qualora si intenda sostituire un insieme di articoli o di commi   numerati con un numero minore di articoli o di commi, sono sostituiti   espressamente gli articoli e i commi in corrispondenza dei quali se   ne introducano di nuovi identificati con i medesimi numeri, e sono   abrogati gli articoli e i commi cui non corrispondano nuovi articoli   o commi con il medesimo numero.

m) Anche quando un'intera partizione superiore all'articolo venga   sostituita da una nuova partizione, contenente un numero minore di   articoli, gli articoli per i quali non sia previsto un nuovo   contenuto testuale sono espressamente abrogati.

n) Qualora i commi di un articolo modificato non siano numerati, non si   procede alla sostituzione di un comma con più commi, ovvero alla   sostituzione di più commi adiacenti con un comma solo. Ciò per non   alterare la sequenza dei commi eventualmente richiamati nello stesso   atto o in altri atti.

*RACCOMANDAZIONI*

*L'unità minima del testo da sostituire con una «novella» èpreferibilmente il comma (o comunque un periodo, o una lettera di uncomma, o un numero contenuto in una lettera), anche quando si tratti di modificare una singola parola o un insieme di parole.*

*Conviene che ogni norma recante una «novella» ad un determinato atto costituisca un articolo a se stante, anziché un comma di un articolorecante più «novelle» a diversi atti legislativi.*

*Le norme recanti «novelle» ad un medesimo testo sono preferibilmentecollocate rispettando l'ordine del testo novellato.*

*Qualora si intendano apportare modificazioni a più commi di uno stesso articolo è opportuno formulare la disposizione nel modo seguente:«All'articolo … della legge … sono apportate le seguenti modificazioni:» cui seguono più lettere nell'ambito dello stesso comma, ciascuna delle quali indica le modificazioni a uno o più commi.*

*Se vi è la necessità di apportare modifiche testuali dello stessotenore ad uno stesso atto è opportuno usare una formula riassuntiva deltipo: «l'espressione y, ovunque ricorra, è sostituita dalla seguente:z».*