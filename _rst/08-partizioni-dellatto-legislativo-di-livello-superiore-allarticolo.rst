8. Partizioni dell'atto legislativo di livello superiore all'articolo. 
----------------------------------------------------------------------

a) Le partizioni che contraddistinguono articoli singoli e gruppi di   articoli all'interno di un atto legislativo sono denominate in modo   uniforme con i seguenti termini: sezione, capo, titolo, parte, libro.   Tali partizioni, ove utilizzate, comprendono tutti gli articoli   dell'atto.

b) Per l'uso delle partizioni di cui alla lettera a), si adotta la   sequenza: capo, come partizione di primo livello, recante uno o più   articoli, eventualmente scomponibile in sezioni; titolo, come   partizione di secondo livello, comprendente uno o più capi; parte,   come partizione di terzo livello, comprendente uno o più titoli;   libro, come partizione di quarto livello, comprendente una o più   parti.

c) In riferimento alla sequenza di cui alla lettera b), è escluso   l'impiego di una partizione superiore quando non sia stata utilizzata   quella inferiore. Fa eccezione la sezione, che può essere utilizzata   solo come eventuale partizione interna di un capo.

d) Le partizioni di livello superiore all'articolo possono essere   corredate di rubriche, purché sia rispettato il principio della   uniformità enunciato al numero 5.

e) Le partizioni di livello superiore all'articolo recano una   numerazione continua all'interno di ogni partizione immediatamente   superiore. Ogni partizione è contrassegnata con un numero progressivo   in cifre romane.