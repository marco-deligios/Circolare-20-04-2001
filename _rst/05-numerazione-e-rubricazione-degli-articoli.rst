5. Numerazione e rubricazione degli articoli. 
==============================================

a) Gli articoli degli atti legislativi recano una numerazione
   progressiva secondo la serie naturale dei numeri cardinali. Pertanto
   anche nel caso di atti consistenti di un articolo unico, detto
   articolo è contrassegnato come «ART. 1».

b) Oltre alla numerazione progressiva secondo la serie naturale dei
   numeri cardinali, gli articoli recano, di norma, anche una rubrica.
   In ogni caso si segue il criterio della uniformità: o di rubriche
   sono corredati tutti gli articoli o nessuno lo è. Recano sempre una
   rubrica gli articoli dei disegni di legge finanziaria, comunitaria,
   dei disegni di legge collegati alla manovra finanziaria, nonché degli
   atti contenenti deleghe legislative e disposizioni di
   delegificazione. L'articolo unico, peraltro, non è corredato di
   rubrica.
